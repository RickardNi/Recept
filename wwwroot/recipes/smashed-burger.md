---
layout: recipe
title: "Smashed burger (från The Menu)"
created: 2026-02-24
servings: 1
cookTime: "20 minuter"

categories:
  - Middag

ingredients:
  - högrev
---

Smashed burger, inspirerad av den ikoniska ostburgaren i filmen _The Menu_, där den perfekta ostburgaren tillagas.

Jag har modifierat receptet aningen. Kött med 20% fett (som i originalet) är dels svårt att få tag på, och dels tycker jag inte det var godare än "vanlig" högrevsfärs med 18% fett. Jag köper ICA's grovmalda högrevsfärs, vilket gör sig ypperligt.

Originalreceptet använder **4 skivor hamburgeost**, vilket jag testade och är alldeles för mycket för en portion.

## Ingredienser
- [ ] 180 g högrevsfärs
- [ ] smör
- [ ] 1 hamburgebröd med sesamfrön
- [ ] _valfritt:_ strimlad lök
- [ ] 2 skivor hamburgeost
- [ ] dressing
- [ ] salt och svartpeppar

## Gör så här
1. [ ] Forma bollar á 90 g styck tills de håller ihop, utan att packa ihop dem för kompakt.
2. [ ] Ställ in dem i kylen igen för att de ska bli så kalla som möjligt.
3. [ ] Värm upp en stålstekpanna eller stekyta av metall (inte nån jävla non-stick-variant).
4. [ ] Lägg i smör att steka i och stek hamburgebröden i ett par minuter tills de blir gyllenbruna.
5. [ ] Ta upp hamburgebröden och lägg i hamburgarna.
6. [ ] Pressa ut hamburgarna i stekpannan. Det går att använda små ark av bakplåtspapper för att det inte ska fastna med det man trycker ut dem med.
7. [ ] Salta och peppra hamburgarna.  
(Lägg på strimlad lök om du föredrar.)
8. [ ] Vänd på hamburgarna efter ett par minuter, när de fått ordentligt med stekyta och börjar släppa från pannan av sig själva.
9.  [ ] Lägg på hamburgeosten.
10.  [ ] Förbered hamburgebröden med dressing och valfria tillbehör.
11.  [ ] Stapla hamburgarna på varandra och lägg dem på brödet.

## Källa
https://www.youtube.com/watch?v=EajSJ-P-c7U

https://www.buzzfeed.com/rossyoder/the-menu-movie-cheeseburger-recipe
