---
layout: recipe
title: "Spaghetti Carbonara"
servings: 1
cookTime: "20 minuter"

categories:
  - Pasta
  - Middag

ingredients:
  - bacon
  - Parmigiano-Reggiano
  - ägg
---

Min variant av spaghetti carbonara. Enligt konstens alla regler ska den inte innehålla grädde, men den blir bättre med en liten skvätt, helt klart. Receptet är med bacon eftersom det är vad man oftast använder, även om det egentligen ska vara pancetta, vilket är trevligare.

## Ingredienser
- [ ] 0,5 paket bacon (ca 70 g)
- [ ] 1 ägg
- [ ] 25 g Parmigiano-Reggiano
- [ ] 25 g grädde
- [ ] 110 g spaghetti
- [ ] salt
- [ ] svartpeppar

### Till servering
- [ ] mer Parmigiano-Reggiano
- [ ] mer svartpeppar

## Gör så här
1. [ ] Sätt på stekpannan och börja koka en kastrull vatten till spaghetti.
2. [ ] Skär **0,5 paket bacon** i strimlor.
3. [ ] Vispa ihop **1 ägg**, **25 g parmesan**, **25 g grädde** i en bunke med en ballongvisp tills det blir en smet.
4. [ ] Mal ner 4 ryck med saltkvarnen och 4-8 ryck med pepparkvarnen.
5. [ ] Stek bacon i stekpannan.
6. [ ] När vattnet kokar, häll ner **110 g spaghetti** i kastrullen och salta någon minut efteråt (eller direkt om du riskerar att glömma).
7. [ ] Stäng av plattan till stekpannan när baconet är klart. Ställ av stekpannan vid sidan om för att den ska få svalna något.
8. [ ] Sila av vattnet till spaghettin när den kokat al dente.
9. [ ] Häll över spaghettin till stekpannan och rör om så fettet fördelas ihop med spaghettin. Låt det gå ihop sig 30 sekunder eller mer.
10. [ ] Häll blandningen över allt innehåll i stekpannan och rör runt med stekspaden. Blanda ihop allt och låt röran få värmas upp och tillagas aningen, men inte så pass mycket att äggen börjar koagulera. Vi ska inte ha någon äggröra här. Låt det värmas under omrörning i någon minut.
11. [ ] Häll över i en djup tallrik och toppa med rikliga mängder parmesan och svartpeppar.

## Källa
Eget recept efter inspiration från många olika recept och videoklipp.
